---
layout: page
title: Par
permalink: /par-mums/
---
<h1 name="Latviesu-vins">Latviešu vīns</h1>

Latvieši vīna gatavošanai jau izsenis izmantojuši ogu kultūras, kas sastopamas pašmāju dārzos, jo Latvijas vasaras, ar vidējo gaisa temperatūru 15.8°C, ilgst caurmērā tikai 70 dienas gadā un saules ir daudz mazāk kā Eiropas reģionos, kur labi padodas izcilas vīnogu šķirnes.

Baudot mūsu ogu vīnus, kas darināti vadoties pēc 19. gadsimtā datētu recepšu ieteikumiem, jūs izgaršosiet krāšņu Kurzemes vasaras buķeti ar sulīgu un izteiksmīgu ogu aromātu, kas ļaus secināt ka vīna oga var būt ne tikai vīnoga!

<h1 name="Gardi-vini">Gardi vīni no ogām mūsu dārzos</h1>

ZS Smilškalni vīni, pielietojot dabīgo raudzēšanas procesu, darināti no ogām, kas audzētas un dažādos sezonas posmos ievāktas saimniecības dārzos. Saimniecības pamatdarbības veids ir dārzkopība - krūmogulāju - aveņu, kazeņu, upeņu, smiltsērkšķu - audzēšana.

Cenšamies, lai mūsu izvirzītais mērķis: gardi vīni no ogām mūsu dārzos būtu patiesi baudāms un dvēselei ielīksmojošs notikums ikvienam gardēdim un smalku garšu cienītājam. Vēlamies panākt, lai vīna darīšanas tradīcijas Latvijā atkal nostiprinātos kā stabila mūsu kultūras sastāvdaļa un, lai mājas vīni ne tikai mūsu saimnniecībā, bet visai dārzkopības nozarei atkal kļūtu par veiksmīgu blakusproduktu no augļiem un ogām, ko esam spējīgi izaudzēt paši.

<h1 name="Baudiet-vinu">Baudiet vīnu vēstures elpu un romantiku!</h1>

Kuldīgā, grupām iepriekš piesakoties, atraktīva un zinoša gida pavadībā Smilškalni vīnus var degustēt senās Kuldīgas ordeņa pils pirmajā jeb pamatstāvā velvētajā telpā, kur hercoga Jēkaba laikos bijis vīna pagrabs.

Lielākas grupas uzņemam Padures muižas klētī Padurē, tikai 5km no Kuldīgas, kur ir lieliska iespēja apvienot vīnu degustāciju ar Kurzemes nacionālajiem ēdieniem un Padures muižas klēts muzeja apskati. Tā ir Latvijā vienīgā 18.gs. celtā trīsstāvu klēts ar mansarda jumtu, kas saglabājusies līdz mūsu dienām.

<figure class="center">
<img src="{{ site.baseurl }}/images/pagrabs.jpg" alt="Kuldīgas pilsētas dārzā, Livonijas ordeņa pils pagrabiņš. Vīndaris Alvils un gide Ludmila." title="Kuldīgas pilsētas dārzā, Livonijas ordeņa pils pagrabiņš. Vīndaris Alvils un gide Ludmila.">
</figure>
